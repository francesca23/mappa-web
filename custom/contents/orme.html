<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <meta http-equiv="X-UA-Compatible" content="ie=edge">
    <title></title>
	<link rel="stylesheet" href="format.css">
</head>
<body>
	    
    <img src="assets/orme.jpg" width="460" height="auto" allowtransparency="true" frameborder="0">
	
    <div style="margin: 20px 0 20px 0">OrMe – Ortica Memoria è un progetto che nasce nel 2015, nel 70° Anniversario della Liberazione, quando, grazie all’iniziativa spontanea e all’impegno delle associazioni no profit del quartiere, si è realizzato sul cavalcavia Buccari il primo murale: Le parole della libertà. Or.Me nasce con l’intento di valorizzare il quartiere, che vanta un’anima storica di secoli, ma che nel Novecento ha attraversato trasformazioni che l’hanno fatto diventare una parte di Milano, trasformandolo da territorio agreste a insediamento di fabbriche e abitazioni.
	L’idea è quella di scrivere la storia sui muri per costruire un itinerario culturale identitario, attraverso un percorso di ricerca della memoria che porti milanesi e non fuori dal centro, ampliando la conoscenza della città e non perdendone la storia e la memoria.
	Si tratta di un museo, non solo un insieme di murales, in quanto ha una direzione artistica unica nel suo genere e una vocazione precisa: raccontare le storie del secolo così come il quartiere l’ha vissuto, storie che ne hanno costruito l’identità, incrociandosi talvolta con quella di Milano. È un museo a cielo aperto perché non si sviluppa in un edificio ma si diffonde per il quartiere, sui suoi muri e sulle sue case. Ad oggi 11 murales sono stati completati, ma il piano dell’opera si prefigge di realizzarne ben 20.</div>
</body>
</html>